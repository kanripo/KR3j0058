# -*- mode: mandoku-view; -*-
#+TITLE: 日損齋筆記
#+DATE: 2015-08-24 23:21:24.596233
#+PROPERTY: ID KR3j0058
#+PROPERTY: BASEEDITION WYG    
#+PROPERTY: JUAN 提要
<pb:KR3j0058_WYG_000-1a>¶
欽定四庫全書　　　　　子部十¶
　日損齋筆記　　　　　　雜家類二雜(考之屬/)¶
　　提要¶
　　　　(臣/)等謹案日損齋筆記一卷元黄溍撰溍字¶
　　　　晉卿金華人延祐二年賜同進士出身歴官¶
　　　　翰林侍講學士中奉大夫知制誥同修國史¶
　　　　同知經筵事諡文獻是書續通考作一卷危¶
　　　　素行狀亦稱一卷與今本合書中皆考證經¶
<pb:KR3j0058_WYG_000-1b>¶
　　　　史子集異同得失其辨史十六則尤精于辨¶
　　　　經如引史記沛公左司馬得泗川守壯殺之¶
　　　　之文證顔師古漢書注之誤又引宋實録李¶
　　　　繼遷賜姓名不在真宗時證僧文瑩湘山野¶
　　　　録之誤引据尤極明確非束書不觀而實僅¶
　　　　臆斷者也此本首有至正甲午宋濂序末有¶
　　　　危素所作行狀及詔令移文博士傅泰諡議¶
　　　　而末附以劉剛序葢附録三篇即剛所編入¶
<pb:KR3j0058_WYG_000-2a>¶
　　　　惟卷首卷末原本均標云大明庚辰天順四¶
　　　　年十三世孫叔善重刋今考行狀溍以至正¶
　　　　十七年卒其時但有孫四人下距天順四年¶
　　　　止一百三年不得遂有十三世孫然其子孫¶
　　　　之詞世系又不應謬誤是則不可理解之事¶
　　　　矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR3j0058_WYG_000-3a>¶
日損齋筆記原序¶
世之為士者貴於立言然言不可以徒立也必依乎經¶
史而為之辯證雖或未遑竭其終始而具釋全書所以¶
發越其光晶而疏通其晦塞者其為來學寤疑辯惑之¶
助而功不既多矣乎漢魏以來藝文之流伸其獨見而¶
成一家言者亡慮數百原其所志亦未必不由於斯道¶
也奈何俗學紛紜而莫之有定騖髙逺者(缺/)恍惚而談¶
𤣥虚尚靡麗者騁浮辭而矜縟製譬諸金貝珊瑚木難¶
<pb:KR3j0058_WYG_000-3b>¶
火齊可珍之物出槖而紛葩升槃而回縈非不曄曄可¶
觀也然而寒焉不足為之衣飢焉弗能為之食求其若¶
菽粟布帛之濟於用者曽何如哉嗚呼弊也久矣金華¶
侍講黄公溍以文辭冠於一時藏諸金匱勒於樂石既¶
已播厥中外晚又出其緒餘隨筆志之號曰日損齋筆¶
記凡經史奥㫖昧者顯之譌者訂之雖優柔不迫而難¶
決之疑久蔽之惑皆渙然而冰釋其據孔氏之傳而以¶
八卦為河圖辨僧瑩之妄而知熙陵為仁君此尤超然¶
<pb:KR3j0058_WYG_000-4a>¶
自得之見揆之於用殆猶布之與帛菽之與粟者歟其¶
異可珍之物名雖貴而實有不足者歟非攬之於至博¶
而約之於至精者不可以與於此歟昔者宋景文公祁¶
嘗著筆記一編以釋俗考古雜説析為三門而上虞李¶
術指其瑕疵者七條近代紫陽方公回亦著筆記一百¶
六十餘則而河南張恒時斥其非二公素稱該洽而其¶
所失有如斯者無他博焉而不及精之故也嗚呼必若¶
公之此書然後庶幾無遺憾哉所可惜者公之胸中所¶
<pb:KR3j0058_WYG_000-4b>¶
存宜不止此而耄年之加厄於求文者之膠葛竟不能¶
有以盡筆之也雖然味滄海者一滴而知鹹采鄧林者¶
一章而知材茍能因公之所嘗言而推見其所不言斯¶
可謂善學者已濂從公㳺者最久既受此編以歸迺私¶
序卷端寘諸箧衍而擇善學者授焉至正甲午春正月¶
望日門人同郡宋濂謹序¶
